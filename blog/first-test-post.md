---
path: inizio
date: 2020-02-16T13:55:36.747Z
title: Inizio
---
Inizio a scrivere. Le dita pigiano sulla tastiera incerte. Parole nascono e si dissolvono nell'arco di secondi. Claudicanti le superstiti formano frasi. I punti sono un agogniato traguardo. Continuo a stento nel bianco di questa pagina. Non so neanche io fino a quando. Lascio queste impronte finchè posso.



Mi piace pensare che sia la pagina a far attrito e rendere difficile l'avanzata dei miei pensieri. La verità è che sono io a rallentarmi. Quello che scrivo, come lo scrivo, perchè lo scrivo, tutto è sbagliato. Camminare verso dove, poi? A quale scopo? Non vedi che non serve? Il risultato poi? Mediocre a voler esser buoni. Non sei fatto per avventurarti. Non è quello che sei. Sta fermo. Smetti di scrivere. Smetti di pensare. Lascia che il bianco del tuo silenzio ti ricopra di nuovo. Non essere stupido, non lasciar che ti vedano per quello che sei. Che serve lamentarti? Che motivi hai, poi, di essere infelice? Cretino, testa di cazzo e rincoglionito. Come pensi di poterti meritare qualche tipo di felicità, se non sei in grado di apprezzarla?



Le ginocchia cedono e per ora mi siedo qui, lascio che il bianco mi ricopra di nuovo.
