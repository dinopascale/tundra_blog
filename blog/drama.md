---
path: drama
date: 2020-02-17T20:49:57.966Z
title: Drama
---
Butto le parole lì senza voglia né ordine. C'è un concetto che vorrei esprimere. Balbetto con le sillabe e le frasi. Provo ad ordinare i pensieri. Combatto l'impulso di fermarmi a raccogliere distrazioni. Cammino dubbioso fra in questo spazio bianco. Non mi muovo di molto, trattengo a stento la voglia di cancellare tutto.

Incessantemente sento la Tue parole, veleno di cui non posso fare a meno. Mi spingi dove non voglio andare, per poi deridermi e sgridarmi e offendermi. La mia vista offuschi, ammantando la realtà con una nebbia che confonde i contorni delle cose. 

"Two birds, one is just a liar", io sono il bugiardo. \
\
Mi autodistruggo, non esiste nessun altro diverso da me. Sono un drogato di *drama*. Disperatamente cerco situazioni che mi portino infelicità e scappo con codardia dalla felicità. Mi compiango della mia patetica situazione e mi nutro di autocommiserazione. Il giudizio degli altri non è giusto, eppure è l'unica cosa di cui ho bisogno per sopravvivere. Da qui posso guardare tutti e disprezzarli. Mi sento superiore, diverso e speciale, finalmente. Se qualcuno si avvicina, però, mi sembra un orribile scherzo di prospettiva: la montagna di miseria che ho raccolto si rimpicciolisce e scompare di fronte all'Altro. Cosa rimane di me, dunque nella folla?
